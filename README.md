<div dir="rtl">

# قاف (Qaf)
انجمن توسعه دهندگان نرم‌افزار در [علی‌بابا](https://www.alibaba.ir)

## چشم انداز

قاف جامعه‌ای است متشکل از توسعه دهندگان نرم‌افزار که در علی‌بابا کار می‌کنند. ما معتقدیم که “همه چیز را همگان دانند” و به تجربه آموخته‌ایم که هیچ هدف بزرگی بدون بهره‌گیری از خرد و توان جمعی نمی‌تواند محقق شود. لذا قاف فضایی است برای هم افزایی، رشد و پیشبرد اهداف جمعی. ما متعهدیم به اینکه فعالیت هایمان در راستای رشد همکاران علی‌بابایی و در نهایت جامعه نرم‌افزاری ایران باشد و اطمینان داریم که این فعالیت ها فرصت بی‌بدیلی است برای رشد و تعالی خودمان.

## اهداف

- رشد اعضای انجمن
- ايجاد فضایی امن برای به اشتراك گذاری تجربیات اعضا اعم از موفقیت‌ها و شکست‌ها
- کمک به آشنایی و ايجاد ارتباط بین افراد درون سازمان
- ايجاد فضایی برای همبستگی و تعامل جمعی
- کمک به شکل‌گیری مسیر شغلی
- بهبود کیفیت فنی محصولات
- کمک به رشد جامعه نرم‌افزاری کشور
- کمک به برندسازی شخصی اعضای انجمن
- بهبود فرآیندهای درون تیم‌های فنی، شامل فرآیند ارتقا رتبه و جذب اعضای جدید

## فعاليت‌ها

- برگزاری گپ و گفت حول محوریت تکنولوژی با موضوعات مختلف مانند بیان آموخته‌ها، بررسی دستاوردها و ارائه تجربیات شکست
- تیم سازی
- طراحی نردبان حرفه‌ای جهت رشد افراد درون مجموعه
- برگزاری سخنرانی‌ها با موضوعات غیر نرم‌افزاری مانند ریاضیات، نجوم، موسیقی، سینما، تجربه‌های سفر، بازی و سایر موضوعات عمومی
- حل مسائل پیچیده به صورت گروهی و پیدا کردن بهترین راه‌حل‌ها با استفاده از خلاقیت جمعی
- برگزاری کارگاه‌های آموزشی با موضوعات فنی و غیر‌فنی (با تمرکز بر مهارت‌های نرم) در راستای رشد متوازن اعضای انجمن
- برگزاری جلسات بررسی کد به صورت گروهی
- شناسایی بدهی‌های فنی و حفره‌های امنیتی در محصولات علی‌بابا
- انتشار محتوای آموزشی و سخنرانی‌های برگزار شده در فضای مجازی
- کمک به آموزش همکاران جدید و آشنایی با کسب و کار علی‌بابا و محصولات مختلف
- دعوت از افراد سرشناس و تاثیر‌گذار در جامعه نرم‌افزاری جهانی برای سخنرانی در انجمن
- انجام پروژه‌های تحقیقاتی و توسعه وظایفی که در قالب پژوهشی تعریف می‌شوند
- کمک به برگزاری دوره‌های آموزشی و تولید محتوای آموزشی برای جذب کارآموزان با استعداد از طریق آکادمی علی‌بابا
- مشارکت در ترجمه و تولید محتوای فارسی و انتشار آن در قالب بلاگ
- مشارکت در پروژه‌های متن‌باز و کمک به متن‌باز کردن محصولات علی‌بابا

## پی‌نوشت

۱- اگر علاقه‌مند هستید که از دلیل نام‌گذاری “قاف” برای این انجمن اطلاع پیدا کنید؛ مطالعه منطق الطیر عطار - که از شاهکارهای ادبیات فارسی است - را به شما توصیه می‌کنیم.

۲- این انجمن متعلق به شماست، در نتیجه بهبود مستمر و کمک به رونق هر چه بیشتر آن مسئولیت تک تک شماست. بنابراین خواهشمندیم هر پیشنهاد یا انتقاد سازنده‌ای را با باز کردن یک گفتگو در گیت با ما در میان بگذارید.

</div>
